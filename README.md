![Logo](https://github.com/gvincenzi/energy_break/blob/master/energy_break.png)

## Genesi dell'idea
In [Assoetica](https://www.assoetica.it) ci si è posti la domanda del cosa aggiunge l’aggettivo **sostenibile** quando è associato a sostantivi come **connettività**.

In questo [articolo](https://www.francescovaranini.it/2022/02/la-sostenibilita-digitale-un-concetto-ambiguo-articolo-uscito-il-23-febbraio-2022-su-agenda-digitale-con-il-titolo-laltra-sostenibilita-e-il-diritto-di-non-essere-digitali-come-gara/) ci si chiede : “[...] in funzione della sostenibilità, si è forse disposti a mettere in discussione le caratteristiche tecnologiche dei sistemi che garantiscono la connettività? [...]”.

E subito dopo si ricorda la ***definizione di sostenibilità proposta dall’ONU*** : “Sostenibile è lo sviluppo che soddisfa i bisogni della generazione attuale senza compromettere la capacità delle future generazioni di soddisfare i propri”.

Partendo da questi due elementi, siamo approdati all’idea di un’iniziativa, piuttosto pratica, certamente simbolica, ma speriamo ispirante a nuovi comportamenti : la pausa energetica nei servizi web.

## Proposta
Quello che proponiamo è di aderire all’idea che tutti i servizi web esposti dalle nostre aziende, associazioni, iniziative personali, possano essere **spenti in un orario predefinito** e comunicato agli utenti.

Gli obiettivi sono principalmente due :
- **Abbassare il consumo di energia elettrica** ***(ricordando che l’infrastruttura e i servizi di internet rappresentano all’incirca il 5% del consumo di elettricità)*** : gli sforzi dei gestori delle infrastrutture sono già importanti e hanno avuti risultati notevoli, ma produrre una sforzo in più non puo’ che aiutare la causa ;
- **Ridurre il tempo di utilizzo dei dispositivi connessi** : l’iniziativa contribuisce a “liberare” tempo che gli esseri umani potrebbero dedicare ad attività che non necessitano la connessione a servizi web specifici ;

I due scopi contribuiscono al miglioramento della nostra comunità, sia da un punto di vista materiale, che sociale, e rappresentano uno sforzo di ricerca di senso per l’aggettivo **sostenibile**.

## Come aderire se offri un servizio
Se avete un server che espone servizi web (API, servizi agli utenti, …), se avete un sito, un blog, un portale e-commerce, o altre soluzioni esposte sul web, e vi va di aderire, potete segnalarci la vostra volontà di far prendere una **Pausa Energetica** ai vostri servizi : basterà poi implementare una soluzione che renda indisponibili i vostri servizi in un determinato orario, rendendo visibile e chiaro ai vostri utenti il motivo dello stop del servizio.

Potrete scaricare il logo creato dalla nostra Graphic Designer [Sara Vivone](https://www.linkedin.com/in/sara-vivone-a5680593/) e creare un collegamento verso questa pagina.

Scegliete il formato tra quelli disponibili : 
- [PNG](https://github.com/gvincenzi/energy_break/blob/master/energy_break.png)
- [SVG](https://github.com/gvincenzi/energy_break/blob/master/energy_break.svg)
- [PDF](https://github.com/gvincenzi/energy_break/blob/master/energy_break.pdf)

Poi comunicate la vostra adesione a [Giuseppe Vincenzi](https://gvincenzi.tumblr.com/) e/o all'[Associazione Assoetica](https://assoetica.it/contatti/).

## Come aderire da utente della rete

L'adesione da utente è molto importante, e forse anche a maggiore impatto : da detentore di uno smartphone, o di un computer, o di un qualsiasi oggetto connesso, possiamo decidere di decretare una pausa energetica.

Per aderire avete due possibilità, ma siamo aperti a forme anche diverse :

- Aggiungete alla firma delle vostra casella di posta elettronica il logo dell'iniziativa e l'orario in cui decidete di essere in pausa energetica e dunque di spegnere i vostri dispositivi ;
- Scrivete un post sul vostro social network preferito, inserendo il logo e l'orario in cui decidete di essere in pausa energetica e dunque di spegnere i vostri dispositivi.

Se vi va di comunicare la vostra adesione, non esitate a scrivere a [Giuseppe Vincenzi](https://gvincenzi.tumblr.com/) e/o all'[Associazione Assoetica](https://assoetica.it/contatti/).
